#  Cantoboard 功能簡介
Cantoboard 係一隻 open source 嘅智能粵英混打輸入法. 粵語輸入採用香港語言學會嘅[粵拼方案](https://jyutping.org). 如果使用上遇上關於輸入法嘅問題, 歡迎去 Cantoboard 嘅 [GitHub](https://github.com/Cantoboard/Cantoboard) 開 issue.

## 中英混合輸入
Cantoboard 預設模式爲中英混打模式.  
![](Guide1-1.mp4)

如果呢個模式唔啱用, 可以於設定關閉中英混打模式. 關閉後, 打字會分中英文輸入模式, 可撳右上角嘅"模式顯示器"切換中英文輸入模式.  
![](Guide1-2.mp4)

## 智能學習
輸入法會自動學習輸入過嘅文字.  
![](Guide2-1.mp4)

## 聲調輸入
廣東話有好多字嘅聲母加韻母一樣. 輸入聲調可大幅減少候選字. Cantoboard 有兩個方法輸入聲調, 可於設定選擇.

長按 (iOS style):  
![](Guide3-1.mp4)

vxq (Rime style):  
![](Guide3-2.mp4)

## 輸入編輯
打咗成句拼音, 臨揀字先發現打錯字? 唔緊要, 可以長按 space 或者 force touch 鍵盤, 然後左右掃移動輸入 cursor, 編輯輸入咗嘅字.  
![](Guide4-1.mp4)

## 用速成/倉頡/普通話拼音反查粵拼
唔識用粵拼打某個字? 可以用速成/倉頡/普通話打字, 輸入法會喺候選詞下面顯示粵拼.  
![](Guide5-1.mp4)

## 按拼音/部首/筆畫選字
同 iOS 內置中文輸入法一樣, Cantoboard 可以按拼音/部首/筆畫排列候選詞.  
![](Guide6-1.mp4)

## 自動空格
Cantoboard 預設會自動係打英文之後輸入空格. 如果係自動輸入嘅空格後面打中文或者符號, Cantoboard 會自動刪除自動空格.  
![](Guide7-1.mp4)

## 自動句號
輸入字詞後, 可以雙按空格自動輸入 full stop 或句號.  
![](Guide8-1.mp4)

## 自動選擇半形/全形
Cantoboard 預設會根據前文自動選擇半形/全形. 此功能可於設定關閉.  
![](Guide9-1.mp4)

## 半形/全形輸入
長按鍵盤上嘅"符"鍵會顯示常用符號.  
![](Guide10-3.mp4)

長按符號鍵盤嘅鍵會顯示所有全形半形選擇.  
![](Guide10-1.mp4)

或者用撳右上角嘅"模式顯示器"切換全形半形.  
![](Guide10-2.mp4)

## 連環 backspace
如果打咗啲字, 揀字之前想重新輸入, 唔使撳實個 backspace 慢慢等啲字剷哂. 可以撳實 backspace 鍵後向左掃, 剷哂所有 input.  
![](Guide11-1.mp4)

係冇輸入嘅情況下, 左掃 backspace 鍵會刪除 cursor 前面嘅英文字詞.  
![](Guide11-2.mp4)

## 拼音自動糾錯
係設定可以啓用拼音自動糾正功能. 但啓用後輸入速度會有所下降. 開發人員正諗緊計仔改善速度.  
![](Guide12-1.mp4)

## Credits
Cantoboard 使用 open source 嘅 [Rime 輸入法引擎](https://github.com/rime/librime) 同埋 [Rime 粵語拼音方案](https://github.com/rime/rime-cantonese).

Cantoboard 嘅 Emoji keyboard 使用 [ISEmojiView](https://github.com/isaced/ISEmojiView).
