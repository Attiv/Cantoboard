#  Cantoboard 功能簡介
Cantoboard 係一隻 open source 嘅智能粵英混打輸入法. 如果使用上遇上問題, 歡迎去 Cantoboard 嘅 [GitHub](https://github.com/alex-the-man/Cantoboard) 開 issue.

## 中英混合輸入
Cantoboard 預設模式爲中英混打模式.

如果呢個模式唔啱用, 可以於設定關閉中英混打模式. 關閉後, 打字會分中英文輸入模式, 可撳右上角嘅"模式顯示器"切換中英文輸入模式.

## 智能學習
輸入法會自動學習輸入過嘅文字.

## 聲調輸入
廣東話有好多字嘅聲母同韻母一樣. 輸入聲調可大幅減少候選字. Cantoboard 有兩個方法輸入聲調, 可於設定選擇.

長按 (iOS style):

vxq (Rime style):

## 輸入編輯
打咗成句拼音, 臨揀字先發現打錯字? 唔緊要, 可以長按 space 或者 force touch 鍵盤, 然後左右掃移動輸入 cursor, 編輯輸入咗嘅字.

## 按拼音/部首/筆畫選字
同 iOS 內置中文輸入法一樣, Cantoboard 可以按拼音/部首/筆畫排列候選詞.

## 自動空格
Cantoboard 預設會自動係打英文之後輸入空格. 如果係自動輸入嘅空格後面打中文或者符號, Cantoboard 會自動刪除自動空格.

## 自動句號
輸入字詞後, 可以雙按空格自動輸入 full stop 或句號.

## 自動選擇半形/全形
Cantoboard 預設會根據前文自動選擇半形/全形. 此功能可於設定關閉.

## 半形/全形輸入
長按鍵盤上嘅符號鍵會顯示所有全形半形選擇.

或者用撳右上角嘅"模式顯示器"切換全形半形.

## 連環 backspace
如果打咗啲字, 揀字之前想重新輸入, 唔使撳實個 backspace. 可以撳實 backspace 鍵後向左掃, 剷哂所有 input.

係冇輸入嘅情況下, 左掃 backspace 鍵會刪除 cursor 前面嘅英文字詞.

## 拼音自動糾錯
係設定可以啓用拼音自動糾正功能. 但啓用後輸入速度會有所下降. 開發人員正諗緊偈仔改善速度.

## Credits
Cantoboard 使用 open source 嘅 [Rime 輸入法引擎](https://github.com/rime/librime/) 同埋 [Rime 粵語拼音方案](https://github.com/rime/rime-cantonese).
